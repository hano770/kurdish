<!DOCTYPE html>
<html lang="en">
<head>
    <link rel="stylesheet" href="style.css">
  <meta charset="UTF-8">
  <meta name="viewport" content="width=device-width, initial-scale=1.0">
  
</head>
<body>
  <!-- Navigation Bar -->
  <div class="navbar">
    <div class="logo">کەسایەتیە ناودارەکان</div>
    <div class="menu">
      <a href="index.html.html">سەرەکی</a>
    </div>

</div>

  <!-- Page Title -->
  <div class="title">حەپسەخانی نەقیب </div>
  <img class="img-figures" src="hapsaxaninaqiv.jpg">
  <div class="figures"><br>
  <h6>ناساندن</h6><br>
  <p>حەپسەخانی نەقیب سیاسەتوان، چالاکوان، مامۆستا و فێمینیستی  کورد بوو. یەکەمین قوتابخانەی ئافرەتانی لە کوردستان لە خانووەکەی خۆیدا کردەوە</p>
  <br>
  <h6>لەدایکبوون</h6>
  <p>حەپسەخان کچی مەعرووفی بەرزنجی و نەوەی کاک ئەحمەدی شێخ و لە ساڵی ١٨٩١دا لە سلێمانی  ھاتووەتە دنیاوە.</p>
  <br>
   <h6>ژیاننامە</h6>
  <p>مەعرووف بەرزنجی باوکی «نەقیب» بووە. ئەم پلەی نەقیبیەشی لەلایەن حکوومەتی عوسمانییەوە پێبەخشراوە بەو ھۆیەوە کە نوێنەری سادات و شێخان بووە.
    ساڵی ١٩٢٣دا، کە سمکۆی شکاک ھاتە سلێمانی و پێشوازیی لێ کرا، ژنانی سلێمانی بە کاریگەریی حەپسەخان ڕۆڵی بەرچاویان ھەبووە و ڕژاونەتە سەر شەقامەکان.</p>
  <br>
  <h6>چالاکی</h6>
  <p>لە ٢٨ی حوزەیرانی ١٩٣٠دا، یەکەمین کۆمەڵەی ژنان بە ناوی کۆمەڵەی ئافرەتانی کورد  بە سەرۆکایەتیی حەپسەخانی نەقیب دامەزراوە. حەپسەخانی عیرفانەفەنی - خێزانی جەمیل سائیب  - سکرتێری بووە و بارەگای تایبەتیشیان ھەبووە. بێگومان دروستکردنی کۆمەڵەیەک لەلایەن ژنێکەوە بۆ داکۆکیکردن لە ماف و داواکانی ژنان لە ناوەڕاستی نیوەی یەکەمی سەدەی ڕابردوودا، نموونەیەکی کەم وێنەیە، تەنانەت لەو ڕۆژگارەی ڕۆژھەڵاتی ناوەڕاستیشدا.
ساڵی ١٩٣٠، نامەیەکی سیاسیی مێژوویی بۆ ڕێکخراوی کۆمەڵەی نەتەوەکان  لە جنێڤ نووسی و ڕاشکاوانە داوای مافی کوردی کرد لەسەر خاکی کوردستان، کە دەنگێکی باشی دایەوە.
کاتێک کە کۆماری مەھاباد دامەزرا، حەپسەخان بە ھەموو توانایەکی دارایی پشتگریی ئەو کۆمارەی کرد. قازی محەممەدسپاسنامەیەکی تایبەتی بۆ نارد و ڕێزێکی زۆری لێنا.</p>
<br>
  <h6>کۆچی دوایی</h6>
    <p>لە تەمەنی ٦٢ ساڵیدا، لە ڕۆژی ١٢ی نیسانی ١٩٥٣، بە شێرەپەنجە  کۆچی دواییی کرد و لە گردی سەیوانی شاری سلێمانی بە خاک سپێردرا.</p>
    <br><br>
</div>
</body>
</html>